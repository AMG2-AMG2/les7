  Een nieuw voetbalseizoen, een nieuwe FIFA-game. Bright-tester Rutger ging het virtuele veld op met FIFA 22 en werd niet verrast. Stel, je maakt al 28 jaar, elk jaar, een voetbalgame. Hoe houd je dat dan een beetje spannend, zodat je de nieuwe ook verkoopt? EA Sports heeft de afgelopen jaren heel wat gedaan om de FIFA-games relevant te houden: de introductie van een speelbaar verhaal met “The Journey”. Het toevoegen van Ultimate Team, om niet vast te zitten aan bestaande teams en het steeds iets verbeteren van speleranimaties.

FIFA 22 wordt vooral gepromoot met dat laatste: de 'Next-Gen Hypermotion Technology'. Op next-gen spelcomputers (de Playstation 5, Xbox Series X/S en Google Stadia) wordt een nieuwe game-engine gebruikt om de spelers soepeler en meer levensecht te laten bewegen.

