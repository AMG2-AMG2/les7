FIFA 22

FIFA 22 legt nog meer dan zijn voorgangers de nadruk op social en customization.
Natuurlijk blijft Ultimate Team, met daarin nu ook Preview Packs, centraal staan en die
modus belooft spelers weer een jaar flink bezig te houden. Daarbuiten is de spoeling
dunner. Zo is in de Career Mode aan de managerkant niets veranderd. De minder
populaire spelerscarri√®re heeft wel wat veranderingen ondergaan en voor Pro Clubs
werkt het 'drop-in'-systeem flink drempelverlagend. Volta is echter flink uitgekleed ten
opzichte van vorige edities en voelt bovendien niet lekker. Op het grote veld komt de
gameplay wisselend voor de dag. Er zijn positieve ontwikkelingen, zoals verbeterde
keepers, slimmere verdedigers en effectievere dribbels en versnellingen, maar er
gebeuren ook te veel rare dingen. Spelers die een bal over twee meter met een lob naar
elkaar passen, bijvoorbeeld. Daarnaast gaat de bal nog weleens door een been of hand
heen en kunnen benen in FIFA 22 ook prima door elkaar heen bewegen. Dat maakt het
er natuurlijk niet beter op. Wel beschikt FIFA 22 nog altijd over een fantastische sfeer,
wat een upgrade voor gamers met een PlayStation 5 of Xbox Series X een stuk
makkelijker te verantwoorden maakt, want op die platformen ziet de game er prachtig uit.
Wie niet over een van die consoles beschikt of FUT over het algemeen links laat liggen,
heeft weinig reden om FIFA 22 in huis te halen.